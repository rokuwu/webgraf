# Webgraf Verseny - Neumann János Informatikai Technikum

Ez a repo a Webgraf verseny-hez van használva, ahova a megoldott (vagy akár félkész) feladatokat felrakjuk.

## Feladatok:

4. Forduló

1. Feladat - Not started
2. Feladat - Not started
3. Feladat - Done

## Feladat leírások:

1. Feladat:
```
Készítsetek egy weboldalt, amely képes első-és másodfokú függvények ábrázolására! Az aktuális (másodfokú vagy elsőfokú) függvény paramétereit (a, b, c) egy űrlapon lehessen folyamatosan megváltoztatni! (Ha c értéke 0, akkor egy egyenest kell ábrázolni.) Az értéktartományt szintén folyamatosan lehessen állítani, kezdetben az X és az Y tengelyen is a [-100;10]0 tartományban vehessenek fel értékeket a függvények. (Pl. az y=ax+b függvényt csak a -100<=x<=100 és a -100<=y<=100 tartományban kell megjeleníteni.) Az értéktartományok az alább értéket kaphassák: 0,10,...,90,100. (Azaz tizesével lehessen ezeket változtatni.) Egy checkbox-szal meg lehessen adni, hogy a rácsvonalak ( x és y "irányban") megjelenítésre kerüljenek-e. A 7 paraméter bármelyik értékének változása frissítse a rajzot. A függvényt #002377 színben kell megjeleníteni. A tengelyeken a nyíl és a feliratok (X,Y) is legyenek megjelenítve. (110010|2 pont)
```

2. Feladat:
```
A Star Wars jegyében kell elkészíteni a következő programot! Azt biztosan tudjátok, hogy a Galaktikus Köztársaság békéjét és rendjét Jedi lovagok őrzik. Azt viszont biztosan nem tudjátok, hogy minden Jedi lovag saját maga készíti fénykardját, ez a végső próba, hogy lovagok lehessenek. Tervezzétek meg a MATINF2020-EKE típusú virtuális fénykardot: A markolat hossza 180 pixel. A markolatból egy gombnyomással jön ki a penge, valamint oda zárható vissza.

- Erőörvénygyűrű a markolat fölött helyezkedik el és tartalmazza a szabályzókat. Méretére nincs megkötés, de nem akadályozhatja a Jedi lovagot a harcban.
- A pengehossz-szabályzó egy csavar, és minél többet tekerünk rajta, annál hosszabb lesz a penge. A penge hossza maximum 777 pixel.
- Pengeerő-szabályzó a penge erejét határozza meg. Hasonló csavar, mint a pengehossz szabályzó. A korai fénykardokon még nem létezett. A MATINF2020-EKE típusnál ez a 25 és 35 pixel között állítható pengeszélességet módosítja.
- A kristály határozza meg a penge színét, ami a vörösből a zöldön át egészen a kékig változhat. A választható kristály színe, fényereje, kontrasztja és átlátszósága szabályozható legyen. (1100100|2 pont)
```

3. Feladat:
```
Azért, hogy egy kaputelefonon ne lehessen kikövetkeztetni a kódot a gombok megviseltsége alapján, egyes helyeken már bevezették a digitális kaputelefont, amelyen a számok sorrendje mindig más. A feladat egy ilyen kaputelefon szimulálása.

- A honlapon jelenjen meg egy táblázat, benne a 10 számmal, megfelelő elrendezésben (3 sor 3 gombbal, és egy alul középen).
- A számok sorrendje véletlenszerű legyen.
- A honlap érzékelje a számok bevitelét (a számra kattintva azt beveszi). 4 számjegy bevitelét engedje, az lesz egy kód. Több lenyomást ne engedélyezzen.
- Ha a felhasználó helyes kódot ütött be, akkor jelezze az oldal, hogy az ajtó kinyílt, egyébként figyelmeztessen a rossz kódra. (A helyes kód legyen 8336.)
- Legyen alatta egy gomb, amelynek megnyomására új, véletlenszerű (gomb) sorrend generálódik! (110010|2 pont)

```